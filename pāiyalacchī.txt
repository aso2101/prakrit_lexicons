Changes from Bühler’s edition:
Verse 265: Read pāuyaṁ instead of pāuyayaṁ (m.c.).
Verses 175, 194, and 236 are unmetrical in Bühler’s text, but I have left them as they are.

namiūṇa paramapurisaṁ purisuttamanābhisaṁbhavaṁ dēvaṁ
vucchaṁ pāiyalacchi tti nāmamālaṁ nisāmēha - 1
kamalāsaṇō sayaṁbhū piyāmahō caümuhō ya paramiṭṭhī
thērō vihī viriṁcō payāvaī kamalajōṇī ya - 2
dakkhāyaṇī bhavāṇī sēlasuyā pavvaī umā gōrī
ajjā duggā kālī sivā ya kaccāyaṇī caṁḍī - 3
akkō taraṇī mittō mattaṇḍō diṇamaṇī payaṁgō ya
ahimayarō paccūhō diyasayarō aṁsumālī ya - 4
indū nisāyarō sasaharō vihū gahavaī rayaṇināhō
mayalaṁchaṇō himayarō rōhiṇiramaṇō sasī candō - 5
dhūmaddhaō huyavahō vihāvasū pāvaō sihī vaṇhī
aṇalō jalaṇō ḍahanō huyāsaṇō havvavāhō ya - 6
mayaraddhaō aṇaṁgō raïṇāhō vammahō kusumabāṇō 
kandappō paṁcasarō mayaṇō saṁkappajōṇī ya - 7
mayaraharō siṁdhuvaī siṁdhū rayaṇāyarō salilarāsī
pārāvārō jalahī taraṁgamālī samuddō ya - 8
pīlū gaō mayagalō māyaṁgō siṁdhurō karēṇū ya
dōghaṭṭō daṁtī vāraṇō karī kuṁjarō hatthī - 9
aṁburuhaṁ sayavattaṁ sarōruhaṁ puṁḍarīyamaraviṁdaṁ
rāīvaṁ tāmarasaṁ mahuppalaṁ paṁkayaṁ naliṇaṁ - 10
phullaṁdhuā rasāū bhiṁgā bhasalā ya mahuyarā aliṇō
iṁdiṁdirā durēhā dhuyagāyā chappayā bhamarā - 11
rāmā ramaṇī sīmaṁtiṇī vahū vāmalōyaṇā vilayā
mahilā juvaī abalā niyaṁbinī aṁgaṇā nārī - 12
sacchaṁdā uddāmā niraggalā mukkalā visaṁkhalayā
niravaggahā ya saïrā niraṁkusā hunti appavasā – 13
ruiraṁ rāhaṁ rammaṁ ahirāmaṁ baṁdhuraṁ maṇujjaṁ ca
laṭṭhaṁ kaṁtaṁ suhayaṁ maṇōramaṁ cāru ramaṇijjaṁ - 14
masiṇaṁ saṇiyaṁ maṭṭhaṁ maṁdaṁ alasaṁ jaḍaṁ marālaṁ ca
khēlaṁ nihuaṁ saïraṁ vīsatthaṁ maṁtharaṁ thimiyaṁ - 15
saṁdhukkiyam uddīviyam ujjālīyaṁ palīviyaṁ jāṇa
saṁdumiyaṁ ūsikkiyam ubbhuttiyayaṁ ca tēyaviyaṁ (?) - 16
sayarāhaṁ navari ya dutti jhatti sahasatti ikkasariyaṁ ca
avihāviyam ikkavaē atakkiyaṁ takkhaṇaṁ sahasā - 17
uppaṁkō oppīlō ukkērō pahayarō gaṇō payarō
ōhō nivahō saṁghō saṁghāō saṁharō niyarō - 18
saṁdōhō niuraṁbō bharō nihāō samūhanāmāiṁ 
ittāhē gāhaddhēhĩ vaṇṇimō vatthupajjāē - 19
lōyaggaṁ paramapayaṁ muttī siddhī sivaṁ ca nivvāṇaṁ
suddhōyaṇī dasabalō sakkō sugaō jiṇō buddhō - 20
saürī dasāranāhō vaïkuṁṭhō mahumahō uviṁdō ya
sūlī sivō piṇāī thāṇū girisō bhavō saṁbhū - 21 
kaṁcārī khaṁdō chaṁmuhō visāhō guhō kumārō ya
amarā tiyasā vaṁdārayā ya vibuhā surā dēvā - 22
akkhaṁḍalō suravaī puraṁdarō vāsavō suṇāsīrō 
rāmō sīrī musalāuhō balō kāmapālō ya - 23
pēyāhivō kayaṁtō kīṇāsō aṁtaō jamō kālō
vēsamaṇō nihināhō jakkhāhivaī kubērō ya - 24
aṇilō gaṁdhavahō māruō samīrō pahaṁjaṇō pavaṇō
viṇayasuō khayarāō takkhō pannayariū garulō - 25
uraō ahī bhuyaṁgō bhuyaṁgamō pannaō phaṇī bhuyaō
huṁti daïccā duṇayā surariuṇō dāṇavā asurā - 26
abbhāĩ dhūmajōṇī balāhayā jalaharā ya jīmūyā
khaṁ abbham aṁtarikkhaṁ vōmaṁ naham aṁbaraṁ gayaṇaṁ - 27
aṁbu salilaṁ vaṇaṁ vāri nīram udayaṁ dayaṁ payaṁ tōyaṁ
sariyā taraṁgiṇī niṇṇayā naī āvayā siṁdhū - 28
vasuhā vasuṁdharā vasumaī mahī mēiṇī dharā dhariṇō
abbhapisāō rāhū gahakacchōlō viḍappō ya - 29
ḍhayarā puyāiṇō pippayā parēyā pi sallayā bhūyā
rayaṇiyarajāuhāṇā kavvāyā kōṇavā rakkhā - 30
maṁdāiṇī suraṇaī gaṁgā bhāgīrahī ya jaṇhusuyā
mēhā maī maṇīsā vinnāṇaṁ dhī ciī buddhī - 31
jaïṇō tavassiṇō tāvasā risī bhikkhuṇō muṇī samaṇā
maṁgalapāḍhayam āgahacāraṇavēyāliyā baṁdī - 32
āsō sattī vāhō haō turaṁgō turaṁgamō turaō
saṁgāmō saṁjuyam āhavaṁ raṇaṁ saṁgaraṁ samaraṁ - 33
rōlō rāvō vayalō halabōlō kalayalō vamālō ya
sēṇā varūhiṇī vāhiṇī aṇīyaṁ camū sinnaṁ - 34
rōrō akiṁcaṇō duvvihō dariddō ya duggaō nissō
sattū arī amittō riū arāī ya paḍivakkō - 35
kaṇaō silīmuhō maggaṇō isū sāyaō sarō visihō
pakkā sahā samatthā ya pakkalā paccalā pōḍhā - 36
kōyaṁḍaṁ gaṁdīvaṁ dhammaṁ dhaṇuhaṁ sarāsaṇaṁ cāvaṁ
khaggaṁ asī kivāṇaṁ karavālaṁ maṁḍalaggaṁ ca - 37
siṇhā nīhārō dhūmiyā ya mahiyā ya dhūmamahisī ya
kallōlō ullōlō ummī vīī taraṁgō ya - 38
nīluppalaṁ viyāṇaha kuvalayam iṁdīvaraṁ ca kaṁduṭṭhaṁ
caṁdujjayaṁ tu kumuyaṁ gaddahayaṁ kēravaṁ sapphaṁ - 39
dhayaraṭṭhā kāyaṁbā haṁsā dhavalasaüṇā marālā ya
saülā saharā mīṇā timī jhasā aṇimisā macchā - 40
saüṇā khagā saüṁtā pattarahā aṁḍayā vihaṁgā ya
sāṇā bhasaṇā iṁdamahakāmuyā maṁḍalā kavilā - 41
piyamāhavī parahuyā kalayaṁṭhī kōilā vaṇasavāī
mōrā sihī barahiṇō sihaṁḍiṇō nīlakaṁthā va - 42
sāhāmaō balimuhō pavaṁgamō vāṇarō kaī pavaō
paṁcāṇaṇō mayārī mayāhivō kēsarī sīhō - 43
baliüḍḍhā riṭṭhā vukkaṇā va ḍhaṁkā ya kāyalā kāyā
illī pullī vagghō saddūlō puṁḍarīō ya - 44
naṁdī taṁbā bahulā giṭṭhī mōlā ya rōhiṇī surahī
ēṇī hariṇī kamalā mayī kuraṁgī ya sāraṁgī - 45
gōsō rayaṇivirāmō gōsaggō diṇamuhaṁ ca paccūsō
ghammō tāvō ḍāhō umhā uṇhaṁ nirōhō ya - 46
aṁsū rassī pāyā karā maūhā gahatthiṇō kiraṇā
rayaṇī vihāvarī savvarī nisā jāmiṇī rāī - 47
ālōō ujjōō dittī bhāsā pahā payāsō ya
saṁtamasam aṁdhayāraṁ dhaṁtaṁ timiraṁ tamissaṁ ca - 48
bhavaṇaṁ gharamāvāsō nilaō vasahī nihēlaṇam agāraṁ
ritthaṁ daviṇaṁ davvaṁ sārō vittaṁ vasuṁ atthō - 49
sēlō ayalō addī silōccaō mahiharō dharō siharī
hēmaṁ kaṇayaṁ cāmīyaraṁ pasiṁḍiṁ ca tavaṇijjaṁ - 50
vāṇī vāyā bhaṇiī sarassaī bhāraī girā bhāsā
āyaṁkō āyallō vāhī taha āmaō rōhō - 51
maggō paṁthō saraṇī addhāṇaṁ vattiṇī pahō payavī
uttaṁsō avayaṁsō kannēlī kannaūrō ya - 52
duriyaṁ kalusaṁ dukkayam ahaṁ ahammō ya kammasaṁ pāvaṁ
micchā mōhaṁ vihalaṁ aliyam asaccaṁ asabbhūyaṁ - 53
sāhī viḍavī vacchō mahīruhō pāyavō dumō ya tarū
kuṁcalakuṁpalakōrayachārayakaliyāu maülaṁ ti - 54
avalēōhaṁkārō maō maraṭṭhō maḍappharō dappō
uppēhaḍam uḍḍāmaram ubbhaḍam āḍaṁbarillaṁ ca - 55
ahisāriyā aḍayaṇā ya paṁsulī chiṁchaī ya dussīlā
jāyā pattī dārā ghariṇī bhajjā puraṁdhī ya - 56
kabarī kuṁtalahārō dhammillō kēsahatthaō maüḍī
cūlā sihā sihaṁḍī siṁhaliyā chiṁḍaō caḍaō - 57
ḍaharō ḍiṁbhō cullō sisū silaṁbō ya abbhaō pōō
cēḍī dilliṁdiliyā ya duddhagaṁdhiyamuhī bālā - 58
muttī gattaṁ buṁdī saṁghayaṇaṁ viggahō taṇū kāō
duiō biijjaō aṇuyarō sahāō sahayarō ya - 59
caürā niüṇā kusalā chēyā viusā buhā ya pattaṭṭhā
maṇuyā narā maṇussā maccā taha māṇavā purisā - 60
vacchīuttaṁ jāṇiha ya caṁḍilaṁ ṇhāviyaṁ ca rattīyaṁ
ramaṇō kaṁtō paṇaī pāṇasamō piyayamō daïō - 61
vicchaḍḍō sāmiddhī riddhī vihavō sirī ya saṁpattī
juyalō juyā juyāṇō puyaṁḍaō bōdrahō taruṇō - 62
vivaraṁ kuharaṁ raṁdhaṁ kucchillaṁ aṁtaraṁ kuḍillaṁ ca
ōlī mālā rāī riṁchōlī āvalī paṁtī - 63
maïrēyaṁ mahuvārō sīhū saraō mahuṁ avakkarasō
kāyaṁbarī pasannā hālā taha vāruṇī maïrā - 64
ghōrā dāruṇa-bhāsura-bhaïrava-lallakka-bhīma-bhīsaṇayā
dussikkhiya-duccaṁḍiya-dullaliyā duvviyaḍḍhā ya - 65
vāullō jaṁbullō muhulō bahujaṁpirō ya vāyālō
vuttaṁtō ya uyaṁtō vattā ya paüttināmāï - 66
kālō vēlā samaō patthāō aṁtaraṁ avasarō ya
ihaïṁ saṁpaï iṇhiṁ ittāhē saṁpayaṁ dāṇiṁ - 67
ciṁdhāĩ vējayaṁtīo paḍāyā kēuṇō dhayā huḍumā
kuppāsō kaṁcuyaō giṁdhullō vāravāṇō ya - 68
jāṇa sicayaṁ kaḍillaṁ niyaṁsaṇaṁ sāhulī ya parihaṇayaṁ
cēlaṁ vāsaṁ vasaṇaṁ ca aṁsuyaṁ aṁbaraṁ vatthaṁ - 69
hēlā laliyaṁ līlā vibbhōō vibbhamō vilāsō ya 
īhā icchā vaṁchā saddhā kāmō ya āsaṁsā - 70
bālā mūḍhā maṁdā ayāṇuyā bālisā jaḍā mukkhā
pāmara-gahavaï-sēyāla-kāsayā dōṇayā haliyā - 71
pōracchō pisuṇō maccharī khalō muhumuhō ya upphālō
kamalō kusumālō takkarō ya pāḍaccarō thēṇō - 72
niddhaṁdhasā nisaṁsā niccuḍḍā nikkivā akaruṇā ya
ruṁdā pīṇā thūlā ya maṁsalā pīvarā thōrā - 73
sarisō samō saricchō saṁkāsō sacchahō samāṇō ya
kaḍhiṇā ya kakkasā niṭṭhurā kharā khappurā pharusā - 74
uttāṇā uttaṇuyā thinnā thaḍḍā ya gavviyā dariyā
lōlā lālasa-lōluya-ullēhaḍalaṁpaḍā luddhā - 75
sannaṁ khinnaṁ suṭhiyaṁ uvvāyaṁ nīsahaṁ kilaṁtaṁ ca
āiggaṁ uvviggaṁ uccēyaṁ vunnam uttatthaṁ - 76
ghaḍiaṁ viṇimmiyaṁ vihiyam āhiyaṁ viraïyaṁ kayaṁ jaṇiyaṁ
ghattaṁ kavaliyam asiyaṁ viluṁpiyaṁ vaṁphiyaṁ khaïyaṁ - 77
saccaviya-diṭṭha-pulaïya-niyacchiyāiṁ nihāliyatthaṁmi 
pavvāliyamāuṁbāliyaṁ ca salilucchayaṁ jāṇa - 78
rōmaṁciyam ārēiyam ūsaliyaṁ pulaïyaṁ ca kaṁṭhaïaṁ
pāmukkaṁ vicchaḍḍiyam avahatthiyam ujjhiyaṁ cattaṁ - 79
niṭṭhuiyaṁ khiriyaṁ chippiyaṁ ca nīsaṁdiyaṁ ca pajjhariyaṁ
vēyaḍiyaṁ pajjhuttaṁ khaciyaṁ vicchuriyayaṁ jaḍiyaṁ - 80
vōlīṇaṁ vukkaṁtaṁ aïcchiyaṁ vōliyaṁ aïkkaṁtaṁ
paḍihattham uddhumāyaṁ ahirēmaïyaṁ ca apphuṇṇaṁ - 81
hakkhuttaṁ uccūḍhaṁ ukkhittuppāḍiyāĩ uddhariyaṁ
kōvāsiyaṁ viyasiyaṁ viṇiddamummillamupphullaṁ - 82
bajjariya-siddha-sūiya-upphāliya-pisuṇiyāĩ sāhiyayaṁ
pavvāyaṁ vasuyāyaṁ susiyaṁ vāyaṁ milāṇatthē - 83
vicchūḍhaṁ ucchittaṁ paṇulliyaṁ pilliyaṁ galatthiyayaṁ
pēḍhālaniyakkalavaṭṭulāĩ parimaṁḍalatthaṁmi - 84
ṭiviḍikkiyaciṁcilliyaciṁcaïyapasāhiyāĩ maṁḍiyayaṁ
āluṁkhiyam āliddhaṁ chikkaṁ chittaṁ parāmusiyaṁ - 85
sāmaggiyam avayāsiyam āliṁgiyayam uvaūḍham ōsattaṁ
agghaï chajjaï rēhaï virāyaē sōhaē sahaï - 86
saï avirayam avirāmaṁ aṇuvēlaṁ saṁtayaṁ sayā niccaṁ
chāyaṁ chaüyaṁ layaṇaṁ taṇuyaṁ taliṇaṁ kisaṁ khāmaṁ - 87
laliyaṁ vagguṁ maṁjuṁ maṁjulayaṁ pēsalaṁ kalaṁ mahuraṁ
kōmalayaṁ suhaphaṁsaṁ sōmālaṁ pēlavaṁ maü ya - 88
viyaḍaṁ viulaṁ pihulaṁ vitthinnaṁ vitthayaṁ uru visālaṁ
khaüriyam ucciṁvalayaṁ paṭṭuhiyaṁ jāṇa kalusajalaṁ - 89
gāḍhaṁ bāḍhaṁ baliyaṁ dhaṇiyaṁ daḍhamaïsaēṇa accatthaṁ
saïdaṁsaṇaṁ saïsuhaṁ ciṁtādiṭṭhaṁmi saïlaṁbhaṁ - 90
abbhāsaṁ abbhannaṁ āsannaṁ savihamaṁtiyaṁ niyaḍaṁ
kaliyaṁ viiyaṁ viṇṇāyam ahigayaṁ bujjhiyaṁ muṇiyaṁ - 91
sāmalam asiyaṁ sāmaṁ kālaṁ kasiṇaṁ siēyaraṁ kaṇhaṁ
sēyaṁ siyaṁ valakkhaṁ avadāyaṁ paṁḍu dhavalaṁ ca - 92
kavilaṁ kavisaṁ piṁgaṁ pisaṁgayaṁ piṁgayaṁ kaḍāraṁ ca
aruṇaṁ sōṇaṁ rattaṁ pāḍalam āyaṁbiraṁ taṁbaṁ - 93
phasalaṁ sabalaṁ sāraṁ kimmīraṁ cittalaṁ ca bōgillaṁ
ittō nāmaggāmaṁ gāhācalaṇēsu ciṁtēmi - 94
amarāvaī surapurī tiviṭṭhayaṁ taha surālaō nāo
alayā kubēranayarī titthāhivaī jiṇō arahā - 95
kamalā sirī ya lacchī hēraṁbō gayamuhō gaṇāhivaī 
rikkhaṁ uḍu nakkhattaṁ punnayaṇā gujjhayā jakkhā - 96
naṁdaṇam amarujjāṇaṁ kaṇayagirī suragirī sumērū ya
phalihagirī kaïlāsō vihassaī suragurū dhisaṇō - 97
vāsavasuō jayaṁtō pulōmataṇayā saī ya iṁdāṇī
aïrāvaṇō suragaō vijjū sōyāmaṇī ya taḍī - 98
asaṇī vajjaṁ kulisaṁ surāuhaṁ tiyasacāvam iṁdadhaṇuṁ
aṁgāraō ya bhōmō usaṇō sukkō daïccagurū - 99
bhuyaṇaṁ jayaṁ ca lōō naranāhō patthivō nivō rāyā
mittō sahī vayaṁsō maṁtī saïvō amaccō ya - 100
aṁtēvāsī sīsō chaliō chappaṇṇaō chaïllō ya
aḍḍhā ibbhā dhaṇiṇō baṁdhū sayaṇō saṇāhī ya - 101
vippō diō diyāī ya aṁgayā naṁdaṇā suyā taṇayā
ahiyāō kulajāō aṇujīvī sēvaō bhiccō - 102
nīsāmannā garuyā ahamā iyarā ya pāyayā nīyā
rahayārā vaḍḍhaïṇō vacchīvā vacchavālā ya - 103
sāsāĩ chattadhannāĩ gāmaṇī bhōiō ya gāmavaī
kuṁbhārō ya kulālō gōvālā vallavā gōvā - 104
āvaṇiyā vāṇiyayā māyaṁgā taha janaṁgamā pāṇā
pāüggiō ya sahiō kēvaṭṭō dhīvarō dāsō - 105
baṁdīō karamariō pupphacciṇiyāo pupphalāīō
thaṁbhō thēvō viṁdū khavvō hassō ya vāmaṇaō - 106
rōyaṇiyā lāmāō mūō mūyalliō ya tuṇhikkō
vayapariṇāmō ya jarā thērī jaraī gayavayā ya - 107
sōvaṇayaṁ raïmaṁdiramālī taha māuyā sahī attā
parayattō parachaṁdō vikkhāō vissuō payaḍō - 108
nakkhā nahā kararuhā kēsā cihurā sirōruhā vālā
calaṇā kamā ya pāyā paōharā taha thaṇā sihiṇā - 109
pāṇī hatthā ya karā kattī cammamaïṇaṁ chavī khallā
dasaṇā rayaṇā daṁtā sirōharā kaṁdharā gīvā - 110
vayaṇaṁ muhaṁ ca āṇaṇamacchī nayaṇaṁ ca lōyaṇaṁ nittaṁ
nāsā ghāṇaṁ ghōṇā sīsaṁ siram uttamaṁgaṁ ca - 111
bhālam aliyaṁ niḍālaṁ maṁsū khaḍḍaṁ ca māsurī kuccaṁ
uyaraṁ jaḍharaṁ tuṁdaṁ bapphaṁ bāhī ya nayaṇajalaṁ - 112
iṁdiyam akkhaṁ karaṇaṁ chāyā kaṁtī chavī ya lāyannaṁ
pisiyaṁ sullaṁ maṁsaṁ kīlālāṁ sōṇiyaṁ ruhiraṁ - 113
khuṁkhuṇaō nakkasirā vaccaṁ viṭṭhā purīsamuccārō
laṁchaṇam aṁkō ciṁdhaṁ ghammajalaṁ samajalaṁ sēō - 114
ramaṇaṁ tiyaṁ niyaṁbō kacchā kaṁcī ya mēhalā rasaṇā
muttāvalī ya hārō maülī maüḍō kirīḍō ya - 115
nīraṁgī aṁguṭṭhī āharaṇaṁ bhūsaṇaṁ alaṁkārō
vinnāsō vicchittī kannāyaṁsō ya talavattaṁ - 116
talimaṁ tappaṁ sayaṇaṁ ca aṁgarāō vilēvaṇaṁ caccā
bāullī puttaliyā vivaṇī taha āvaṇō haṭṭhō - 117
chattāiṁ āvattāĩ haṁsayaṁ nēuraṁ ca maṁjīraṁ
bhaddāsaṇāĩ sīhāsaṇāĩ uvahāṇam ūsīsaṁ - 118
vāyāyaṇō gavakkhō addāō dappaṇō ya āyarisō
vēruliō vēḍujjō kalahōyaṁ ruppayaṁ rayayaṁ - 119
sōvīram āranālaṁ nēhō pimmaṁ rasō ya aṇurāō
pīḍhaṁ viṭṭharam āsaṇam ahirōhaṇiyā ya nissēṇī - 120
sīraṁ halaṁ ca naṁgalam āüham atthaṁ ca paharaṇaṁ hōi
māḍhī kavayam uratthayam asimuṭṭhī pāliyā ya charū - 121
cakkāĩ rahaṁgāiṁ sitthaṁ jīvā guṇō paḍaṁcā ya
talimaṁ paṭṭhaṁ ca talaṁ vivaṁciyā vallaī vīṇā - 122
chīraṁ payaṁ ca duddhaṁ sisiraṁ dahiyaṁ ciraḍḍhihillaṁ ca
ajjaṁ sappiṁ ca ghayaṁ amayaṁ ca suhā ya pīūsaṁ - 123
pārāvaō kavōō caḍaō gharaghaṁṭaō ya kalaviṁkō
cillā ghārī saüṇī bhiṁghārī jhilliyā cīrī - 124
cakkāyaō rahaṁgō kayavāō kukkuḍō ya taṁbasihō
varalāō haṁsīō kaṇaïllō pūsaō kīrō - 125
gaharō vaō ya gaddhō sāraṁgō cāyaō ya bappīhō
picchāĩ pēhuṇāiṁ nīḍaṁ niḍḍaṁ kulāyaṁ ca - 126
kōlō kiḍī varāhō bhulluṁkī ya bhasuyā mahāsaddā
kalahō bālō hatthī karēṇuyā gayavahū kariṇī - 127
karimayarō jalahatthī kaḍuyālā kuṁbarā ya lahumacchā
ricchō ya acchahallō laṁgūlaṁ vālahī chippaṁ - 128
tālūrō āvattō kulīrakuruvillayā ya kakkaḍayā
uggālō chiṁchōlī jaṁbālō khaṁjaṇō paṁkō - 129
ayaḍō aḍō ya kūvō mēyalakannā ya nammayā rēvā
pallalamakhāyatallaṁ pukkhariṇī dīhiyā sarasī - 130
rōhō vappō ya taḍō sālūrā daddurā ya maṁḍukkā 
arahaṭṭhō ghaḍijaṁtaṁ kēyārō vappiṇaṁ vappō - 131
nāruṭṭhō kūsārō ōhārā kamaḍhakacchahā kummā
gōyāvarī ya gōlā ḍiṁḍīrō pupphaō phēṇō - 132
uvalō gāvō ya silā tūhaṁ titthaṁ naīe uttārō
taṇhā tisā pivāsā guhiram agāhaṁ ca gaṁbhīraṁ - 133
virayā taṇusariyāō sēvālō sēvalaṁ ca jaṁbālō
dōṇīō kuṭṭhiṁbā kōṭuṁbhō jalakarapphālō - 134
jālā accīo sihāu addharā sattataṁtuṇō jannā
pāyā kaḍayā sāṇū kaṁtāraṁ kāṇaṇaṁ rannaṁ - 135
siṁgaṁ siharaṁ kūḍaṁ sālā sāhā ya sāhulī ḍālā
kaṇaī layaṇī ya layā kusumaṁ pasavaṁ pasūyaṁ ca - 136
kusamaraō mayaraṁdō rēṇū paṁsū raō parāō ya 
kōsī samī ya siṁbā dalaṁ palāsaṁ chayaṁ pattaṁ - 137
challī tayā cuḍuppaṁ kisilāiṁ pallavā pavālā ya
tiṁgicchī kamalaraō malaō ujjāṇam ārāmō - 138
jalaharaṇam ālavālaṁ tōmariguṁḍī ya maṁjarīguṁḍī
vallīu vallarīō thavayā gucchā gulucchā ya - 139
pattasamiddhaṁ pattalam āmēlā cubbhalā ya sēharayā
mallaṁ mālā dāmaṁ saddālaṁ siṁjiraṁ kaṇiraṁ - 140
ummālō nimmallaṁ guvilaṁ kalilaṁ ca vallaraṁ gahaṇaṁ
dāvō davō vaṇaggī khaṁdhaggī khōḍapajjālī - 141
vallaram arannachittaṁ guṭṭhaṁ taha gōulaṁ vaō ghōsō
chippīraṁ ca palālaṁ chalam avaēsō nihaṁ ca misaṁ - 142
thūṇā diyalī bēlī ṭaṁkacchiṇṇaṁ jhasaṁ ca chiṇṇayaḍaṁ
pakkaṁ pikkaṁ pariṇayam ikkhū ucchū ya ucchuvaṇaṁ - 143
vaṁsō vēṇū vēlū ya vaṁjulō vēḍasō ya vāṇīrō
taha jāsuyaṇō ya javā phaliṇī piyamā piyaṁgū ya - 144
siṁdōlaṁ khajjūraṁ aṁbā māyaṁdacūyasahayārā
taravaṭṭō pāmāḍō aṁbiliyā ciṁciṇī ciṁcā - 145
kōhaliyā kōhaṁḍī baruō sāmuṁḍuō bhamāsō ya
hayamārō kaṇavīrō sulasā taha maṁjuyā tulasī - 146
mayaṇāhī katthūrī malayaruhaṁ caṁdaṇaṁ ca ikkaṁgaṁ
ghaṇasārō kappūrō āmōō parimalō gaṁdhō - 147
biṁbavayaṁ bhallāyaṁ pāyaïyā ya vayalī mayālī ya
kaṁṭullaṁ kaṁkōḍaṁ mālūraṁ sirihalaṁ billaṁ - 148
amilāṇō kōraṁṭō nalayaṁ lāmaṁjayaṁ usīraṁ ca
punnāō suravannī bhisiṇī naliṇī kamaliṇī ya - 149
suragōvō iṁdōvō kōliyayā unnanāham akkaḍayā
majjārīo birālīo rāsahō gaddahō ya kharō - 150
bhōō phaḍō phaṇatthē kuṁḍulluyakōsiyā ulūyā ya
rōmaṁthō uggālō ukkhā vasahā ya vacchāṇā - 151
jaṁtū sattā bhūyā ya kōlhuyā jaṁbuyā ya gōmāū
uḍavō bhāvasagēhaṁ gāmahaṇaṁ khēḍayaṁ paṭṭhaṁ - 152
uddōlī duvvālī ya phaṁphamā kōuyā karīsaggī
patthārī sattharaō lēḍhukkō lēḍuō lēḍū - 153
vārijjayaṁ vivāhō taggayamaṇatapparā ya tallicchā
tuppāĩ kōuyāiṁ paīvapaccatthiṇō vāmā - 154
daliyaṁ dāruṁ kaṭṭhaṁ patthayaṇaṁ saṁbalaṁ ca pāhijjaṁ
bhāvō vatthu payatthō khujjaṁ kuḍiyā kuḍillaṁ ca - 155
iṁdamahō kōmārō kōuyakuḍḍāĩ kōuhallaṁmi
surahī mahū vasaṁtō vāsārattō ya ghaṇasamaō - 156
māyā kavaḍaṁ kaïyavamahā diṇā vāsarā diyā diyahā
tuhiṇaṁ himaṁ tusāraṁ ghaṇanivahō kāliyā mahiyā - 157
kuṇavaṁ savaṁ ca maḍayaṁ pēyavaṇaṁ piuvaṇaṁ masāṇaṁ ca
iṁgālō aṁgārō khāyaṁ taha khāiyā parihā - 158
ōvāiyaṁ navasiyaṁ vigghā paccūham aṁtarāyā ya
vēyallam asāmatthaṁ suhamāṇaṁdō suhellī ya - 159
ugghāō āraṁbhō saṁkhēvō saṁgahō samāsō ya
niccaṁ niyayaṁ sāsayam avvāhārō aṇālavaō - 160
vāvaḍayā akkhaṇiyā sannā guttaṁ ca nāmam ahihāṇaṁ
attī viyaṇā pīḍā saṁraṁbhō amarisō mannū - 161
mullāĩ vēyaṇāiṁ paccaggaṁ ahiṇavaṁ ca sajjukkaṁ
āvāō pamuhamurō hēlā ya aṇāyarō rīḍhā - 162
jāṇa karaṁbaṁ tōttaḍim avarattayam aṇusayaṁ ca aṇutāvaṁ
kūraṁ caṁḍaṁ ōyaṇam ōṇayam ōyattam ōmatthaṁ - 163
thāmaṁ sāraṁ ca balaṁ thēvaṁ lēsō lavō kalā mattā
sāricchaṁ samasīsī adihī araī ya raṇaraṇaō - 164
ittoppaṁ ēvappabhii saṁbhamō āyarō payattō ya
maṁtuṁ viliyaṁ vippiyam acchariyaṁ abbhuyaṁ cujjaṁ - 165
dīhattaṇam āyāmō cavalaṁ caḍulaṁ ca caṁcalaṁ taralaṁ
ēmēya muhā muhiyā kēlī nannaṁ ca parihāsō - 166
palaō nihaṇaṁ ṇāsō puṇṇaṁ sukayaṁ ca bhāgahēyaṁ ca
hitthaṁ viliyaṁ lajjiyam atthāṇī taha sahā parisā - 167
unnāhō ussēhō vikkhaṁbhō vittharō ya pariṇāhō
pariraṁbhaṇam avaruṁḍaṇam āmōō paharisō tōsō - 168
naṭṭaṁ lāsaṁ taṁḍavam aṇupuvviparaṁparāu parivāḍī
ārakkhō purarakkhō abbhāsō guṇaṇiyā juggō - 169
avahiyam ikkaggamaṇaṁ taddiyasiyadiyasiyāĩ aṇudiyahaṁ
ōluggō nitthāmō dujjāyaṁ āvayā vasaṇaṁ - 170
chuṭṭaṁ maḍahaṁ lahuyaṁ rapphā vammīyavāmalūrā ya
pāyālaṁ ca rasāyalam āulam āhittham uppitthaṁ - 171
vēsāhō maṁthāṇō sīluṭṭaṁ cibbhiḍaṁ ca vāluṁkaṁ
kuṁbhō kuḍō ya kalasō piḍharō ḍhamarō ya kōlaṁbō - 172
kuḍilaṁ vaṁkaṁ bhaṁguram āēsō sāsaṇaṁ ca niddēsō 
khippaṁ turiyaṁ sigghaṁ chēyā pēraṁtaaddhaṁtā - 173
dīhaṁ dīharam āyayam ahiuttō ujjaō ya ujjuttō
kallō satthō ya paḍū haḍhō ya maḍḍā balāmōḍī - 174
paüṇaṁ nirāyamujjuyamōlaïyaṁ parihiyaṁ piṇaddhaṁ ca
avarillam uttarijjaṁ uyaṭṭhī uccaō nīvī - 175
duddhiyam alābu tuṁbaṁ nibaṁdhaṇaṁ kāraṇaṁ niyāṇaṁ ca
vilaō sūratthamaṇaṁ saṁkhōhō saṁbhamō tāsō - 176
ullūriyam ukkaḍiyaṁ jaṁghiyamōsiṁghiyaṁ ca agghāyaṁ
nivviṭṭhaṁ uvahuttaṁ tirōhiyaṁ pihiyam aṁtariyaṁ - 177
uddāliyam acchinnaṁ akkhittaṁ aṁchiyaṁ ca kaḍḍhiyayaṁ
pannāḍiyayaṁ parihaṭṭhiyaṁ ca ōsariyam ōsakkaṁ - 178
utthalliyam ucchaliyaṁ pacchāiyanūmiyāĩ vaïyāiṁ
niddhāḍiyayaṁ nīṇiyamōhīraṁtaṁ ca sīyaṁtaṁ - 179
unnāliyam unnāmiyam uvagayam uvasappiyaṁ ca allīṇaṁ
cuṇṇaïyaṁ cunnāhayam ucciḍimaṁ mukkam ajjāyaṁ - 180
uddhaṁkayam ūsaviyaṁ phuḍiyaṁ phaliyaṁ ca daliyam uddariyaṁ
saṁvelliyaṁ maüliyaṁ parihāyaṁ dubbalaṁ jhīṇaṁ - 181
musumūriyayaṁ cuṇṇiyam uḍḍihiükkhōḍiyāĩ ukkhittaṁ
murumuriyaṁ tūruiyaṁ unnuiyaṁ bhukkiyaṁ jāṇa - 182
avaciyam ucciṇiyatthē taḍiyaṁ taḍḍaviyayaṁ viralliyayaṁ
uvvamiyaṁ uggiliyaṁ chuhāiyaṁ bhukkhiyaṁ chāyaṁ - 183
tāḍiyam āōḍiyayaṁ nisuyaṁ āyaṇṇiyaṁ nisāmiyayaṁ
pajjattaṁ ca pahuttaṁ paṇāmiyaṁ diṇṇam uvaṇīyaṁ - 184
saṁdiddhaṁ saṁsaïyaṁ ghōliyaḍhuṁḍhulliyāĩ bhamiyatthē
saṁdiṭṭhaṁ appāhiyam ullaṁ tittaṁ ca taṇṇāyaṁ - 185
raṁkhōliraṁ pahōliram uvvellaṁ pasariyaṁ payallaṁ ca
saṁkōḍiyaṁ niuṁciyam uttējiyayaṁ ca tōraviyaṁ - 186
ūsittaṁ ōlittaṁ payāriyaṁ vaṁciyaṁ ca vēlaviyaṁ
ubbhāliyam uppuṇiyaṁ lahuiyamōhāmiyaṁ tuliyaṁ - 187
paḍivannam abbhuvagayaṁ ciddaviyaṁ viuḍiyaṁ viṇāsiyayaṁ
aïsaïyaṁ ca visēsiyam ummuṭṭhaṁ puṁchiyaṁ phusiyaṁ - 188
vikkhittayaṁ païṇṇaṁ khittaṁ nigghattiyaṁ ca āiddhaṁ
uggāhiyam uccāliyam aṁkusaïyam aṁkusāyāraṁ - 189
āvaḍiyaṁ abbhiḍiyaṁ ahiḍḍayaṁ pīḍiyaṁ paraddhaṁ ca
pamhuṭṭhaṁ vimhariyaṁ culuculiyaṁ phaṁdiyaṁ phuriyaṁ - 190
bhaṭṭhaṁ phiḍiyaṁ cukkaṁ parihūyaṁ ahiliyaṁ parāhūyaṁ
paridēviyaṁ vilaviyaṁ virōliyaṁ maṁthiyaṁ mahiyaṁ - 191
dhaṁsāḍiyaṁ vimukkaṁ guṁḍiyam uddhūliyaṁ ca dhūsariyaṁ
akkōsiyaṁ ca saviyaṁ bhariullaṭṭaṁ ca vōsaṭṭhaṁ - 192
ōiṇṇaṁ ōyariyaṁ gaviṭṭhamaṇṇēsiyaṁ vimaggiyayaṁ 
rēyaviyaṁ suṇṇaïyaṁ nimiyaṁ nihiyaṁ ca nikkhittaṁ - 193
bhariyaṁ laḍhiyaṁ sumariyam ōsaddhaṁ pāḍiyaṁ nisuddhaṁ ca
nisuḍhiyam akkaṁtabharōṇayam ubbhaḍavēsaṁ ca uvvivvaṁ - 194
samuhāgayamōsariyaṁ biṁduiyaṁ kaṇaïyaṁ kaṇāyaṇṇaṁ
viramāliyaṁ vihīriyamōrāliyayaṁ ca māliyayaṁ - 195
taṇuīkayam ullihiyaṁ kappariyaṁ dāriyaṁ ca nibbhiṇṇaṁ
uḍḍīṇaṁ uppaïyaṁ jūriyam uttammiyaṁ naḍiyaṁ - 196
nīhariyaṁ niggiṇṇaṁ baddhaṁ saṁdāṇiyaṁ niyaliyaṁ ca
ūyaṭṭhaṁ vāsahayaṁ mahamahiyaṁ niggayāmōyaṁ - 197
gummaïyaṁ saṁmūḍhaṁ phāliyam ōraṁpiyaṁ ca ōrattaṁ
kajjalaïyaṁ kasaṇiyaṁ kayaparivēsaṁ parikkhittaṁ - 198
vēḍhiyayaṁ pariyāliyam utthariōvaggiyāĩ akkaṁtaṁ 
parilīṇaṁ ca nilīṇaṁ gaṁdhuggiraṇaṁmi nimmahiyaṁ - 199
nivvaḍiyaṁ nimmāyaṁ dāviyayaṁ daṁsiyaṁ ca dakkhaviyaṁ
tikkhāliyaṁ nisāyaṁ puluṭṭhayaṁ paüliyaṁ daḍḍhaṁ - 200
palhatthiyam ullaṁḍiyam ucchuṇṇaṁ maddiyaṁ ca niddaliyaṁ
pēsaviyaṁ paṭṭhaviyaṁ ghaḍiyaṁ laggaṁ ca saṁsattaṁ - 201
payalāī ōhīraï sakkaï cayaï ya tarēi pārēi
avvō chinnaṁ vucchaṁ saṁpaï ikkakkam ahihāṇaṁ - 202
karaḍā kuṁjaragaṁḍā ālāṇō hatthibaṁdhaṇakkhaṁbhō
karibaṁdhaṇam akkhāyaṁ uvaō vāraṇamaō dāṇaṁ - 203
ravam alasaṁ kalamañjulam ōralliṁ mahuradīharaṁ jāṇa
suivirasaṁ gaddabbhaṁ ca gaggaraṁ kaṁṭhadarakhaliyaṁ - 204
ōūlaṁ pālaṁbaṁ hariyaṁdaṇam amaracaṁdaṇaṁ jāṇa
jaccaturaṁgaṁ bhāyalam āyāvalayaṁ aruṇatāvaṁ - 205
sīmaṁtiyaṁ duhāviyam apacchiaṁ caramam uddhuraṁ uccaṁ
vāyaṇayaṁ ca pahēṇayam iṁgālī ucchugaṁḍīrī - 206
visaḍhaṁ visamaṁ viyaliyam uccattaṁ kattiyāsiṇā saraō
sisirō phagguṇamāhō hēmaṁtō pōsam aggasirō - 207
duppariyallam asakkaṁ pukkāō aliyapōrusālāvā
paṁjāyaṁ piṁḍalaïyamuū riū cottaō tottō - 208
uvayārō pupphabalī kusumaṁkāliṁjaṇīe tāvicchaṁ
javasaṁ gavittam ulavī vīraṇam ōlāvaō sēṇō - 209
aggakkhaṁdhō aṇiyaṁ pāḍuccī turayadēhapiṁjaraṇaṁ
garalaṁ visaṁ visāṇaṁ siṁgaṁ rajjū varattā ya - 210
jagalaṁ piṁgalasaraō biṁṭhasurā piṭṭhakhaüriyā maïrā
hijjō kallaṁ nivvaṁ paḍalaṁ kāhilliyā tavaō - 211
aṇurōhō dakkhiṇṇaṁ laggaṇaō paḍihuō daraṁ addhaṁ
hīraï jaṁ āṇaṁdē vatthaṁ taṁ puṇṇavattaṁ ti - 212
saṁjaviyaṁ saṁgōviyam aṇuhūyaṁ māṇiyaṁ suī vēō
pāsāyassōvari jā sālā sā caṁdasālatti - 213
nibbharam aïsayabhariyaṁ patthariyaṁ atthuyaṁ chaḍā chaṁṭā
rōsēṇaṁ uṇhikkaṁ vayaṇaṁ jaṁ taṁ thuḍaṁkiyayaṁ - 214
sāhijjaṁ atthārō hiribērō bālaō bhisī sārī
jaṁ picchaÏ taṁ vaṁchaï jō sō jaṁpicchaō bhaṇiō - 215
paccāēsaṁ diṭṭhaṁtam ojjharaṁ nijjharaṁ duhaṁ dukkhaṁ
kayagaṁṭhi thaṇōvari viraïyaṁsuyaṁ giṁdhuyaṁ jāṇa - 216
paḍimā paḍibiṁbaṁ kajjavō kayavarō viyāṇam ullōvō 
ubhaō vāsutthallaṇam uccattavarattayaṁ bhaṇiyaṁ - 217
rikkaṁ rittaṁ pattāĩ bhāiṇāiṁ siriddahō paviyā
muhavikkōṇō chiccollaütti jō niṁdaṇatthaṁmi - 218
diṭṭhaṁ vihāviyaṁ miṁḍhiyāo avilāo sērihī mahisī
paripāsaütti chettē jō purisō suyaï rāīē - 219
ghusiṇaṁ kuṁkumam ukkā cuḍulī khāṇī khaṇī kuḍhaṁ kūvaṁ
ucchaṁṭaütti turiyayaracōriyāhatthavāvārō - 220
baddhaṁ saṁgillaṁ taṇuruhāĩ rōmāĩ cittaō dīvī
huttavayaṁ jassaṁtē suvvaï taṁ tassa sumuhatti - 221
kūlaṁ tīram asōō kaṁkellī raṁjaṇō aliṁjaraō
khunnaṁ camaḍhiyamūḍhā pariṇīyā mihuṇayaṁ juyalaṁ - 222
uya piccha dharaï jīvaï duccaṁ dūattaṇaṁ disā āsā
saṁkhāyaṁ thīṇaṁ saṁdaṇō rahō sārahī sūō - 223
rōsāṇiyaṁ masiṇiyaṁ vaṇaṁ pahārō payāmam aṇupuvvaṁ
laṁcā ukkōḍā sārahaṁ mahuṁ bāhiraṁ bāhiṁ - 224
vutthō vasiō vatthī avāṇam āhōraṇō gayārōhō
khattaṁ khannaṁ sāhū suyaṇō khēyāluō asahō - 225
lahudāru kiliṁcaṁ maṁtharā kusuṁbhī turaṁgiyā vaḍavā
saṁkhō kaṁbū gēyaṁ gaṁdhavvaṁ baṁdhaṇaṁ biṁṭaṁ - 226
sīmā mērā vāsaṁ vuṭṭhī hālāhalō ya baṁbhaṇiyā
kārū sippī karahō kamēlaō rōhiō rojjhō - 227
kēūram aṁgayaṁ viḍḍumaṁ pavālaṁ kaṇēṭṭhiyā guṁjā
jhāḍaṁ kuḍaṁgaō kalusam āvilaṁ sitthayaṁ mayaṇaṁ - 228
bukkā muṭṭhī saggaham uvarattaṁ loṭṭhayaṁ suvaṁtaṁ ca
paratīraṁ pāraṁ aṭṭhayakkaliṁ jāṇa kaḍikhaṁbhaṁ - 229
lōhaṁ kālāyasam ummuyaṁ alāyaṁ visēsaō tilaō
kōṇō laüḍō jaüṇā kāliṁdī gajjiaṁ thaṇiyaṁ - 230
duvvā hariyālī koṭṭhaō kusūlō kaḍucchuō davvī
bhē tubbhē kullaḍayaṁ kōḍayam appullayaṁ niyayaṁ - 231
ḍōlā piṁkhā māyaṇihayā jhalā pāusāgamō jhaṁjhā
duṭṭhō kalī payaṁgō salahō kalahāiyaṁ raḍiyaṁ - 232
sāhariyaṁ sāhaṭṭhiyam aṁsō bhāō pihāṇiyā maṁḍī
tāraṁ dittaṁ vēsō nēvatthaṁ makkhiyaṁ tuppaṁ - 233
jāṇa kaḍakkham avaṁgaṁ kalahaṁ parivāram ubbhayaṁ uddhaṁ
sāyaṁ paōsam uttappam uddhayaṁ dūsahaṁ tivvaṁ - 234
dārāĩ duvārāiṁ nēlacchō paṁḍaō jaḍaṁ sisiraṁ
kōḍī aggaṁ paṁgū paṁgulaō taṇṇaō vacchō - 235
chāyā chāhī pāhuḍam uvāyaṇaṁ sāriyā sālahiyā ya
bhaṁdaṁ sivaṁ sayajjhō samōsiō chiṁpaō uṁchō - 236
sālō pāyārō majjiyā rasālāu sojjhaō rayaō
hariyaṁ saddalam aṁkō ucchaṁgō akkhayaṁ aṇahaṁ - 237
maṇayaṁ īsi kuviṁdō ya taṁtuvāō durōyaraṁ jūyaṁ
pajjā ahiyārō aïram aṁgaṇaṁ majjiyaṁ ṇhāyaṁ - 238
āsatthō vīsaṁtō vajjhō vaddhō payaṭṭayaṁ caliyaṁ
karaṇī rūvaṁ caliyaṁ vaïkaliyaṁ parisarō pāsā - 239
āraddhaṁ āḍhattaṁ nihayaṁ nikkhayam avēsiṇō phalihā
pharisō phaṁsō tumulaṁ muhularavō pāyasō khīrī - 240
ummalaṇaṁ uccalaṇaṁ iharā annaha sahāsaō sabbhō
cittaṁ māṇasam akkhō bahēḍaō saṁgamō mēlō - 241
samaō mayaṁ virāyaṁ vilīṇam uppāhalaṁ ca ukkaṁṭhā
saṁcārī dūī sālirakkhiyā kalam agōvitti - 242
ruggaṁ bhaggaṁ maṁgulam asuṁdaraṁ vēviyaṁ ca tharahariyaṁ 
papphōḍiyaṁ ca pakkhōḍiyaṁ visaṭṭaṁ vihaḍiyatthē - 243
parihatthō dacchō kōvaṇō asahaṇō paīvaō dīvō
iya ēvaṁ rēsaṇiyā karōḍiyā caṁdimā juṇhā - 244
pāḍikkaṁ pattēyaṁ uṁbaraō dēhalī vihī divvaṁ
taṁtū guṇō dugaṁchā garihā khaliyaṁ paḍipphaliyaṁ - 245
āsārō rayavuṭṭhī pamhalayaṁ rōmasaṁ jaō vēō
kīsa kiṇō halahalaō tarā viyaṭṭhaṁ visaṁvaïyaṁ - 246
saṁbāhaṁ saṁkiṇṇaṁ valaggam ārūḍham ahiyam aïrittaṁ
āhūō vāhittō viyatthaṇaṁ niyaguṇasalāhā - 247
jāṇa savāyaṁ ḍoṁbaṁ soṁḍaṁ majjavam ayaṁḍam aṇavasaraṁ
saraḍaṁ ca kaṁkalāsaṁ chaṇaṁ mahaṁ loddhayaṁ vāhaṁ - 248
lakkhaṁ vijāyam iṁgiyam āyārō aha imō imā ajjā
thāhō thagghō tōṇō tōṇīrō kaṁḍuō guliō - 249
kaṁṭhō galaō avaḍū kiyāḍiyā jhaṁpaṇīu pamhāiṁ
gupphā khuluhā jaṁghā ṭaṁkā gaṁḍā kavōlā ya - 250
rasaṇā jīhā savaṇā kannā vacchaṁ uraṁ bhuyā bāhū
bhumayā bhamuhā kakkhā bhuyamūlaṁ jaṇhuyā jāṇū - 251
kannā kumarī dhūyā duhiyā bahiṇī sasā piyā jaṇaō
māyā jaṇaṇī suṇhā puttavahū dēyarō diyarō - 252
māucchā māusiyā attā sāsū sahōyarō bhāyā
mallāṇī māmī pupphiyā piucchā paī bhattā - 253
raṁbhā kayalī siṁdī khajjūrī sattalā ya nōmālī
gummō jālī bōrī kakkaṁdhū kēsarō baülō - 254
palahī vavaṇaṁ tūlō rūvō dabbhō kusō javō gajjō
thaṁbā saḍhā kalaṁbō nīvō gōlhāphalaṁ biṁbaṁ - 255
aïmuttō māhaviyā lavaō guṁdō piyaṁguṇō kaṁgū
kalamō sālī ya bisaṁ muṇālam ullūḍham aṁkuriyaṁ - 256
naggōhaṁ vaḍarukkhaṁ sigguṁ sōhaṁjaṇaṁ talaṁ tālaṁ
cāraṁ piyālam ajuyalavannaṁ sattacchayaṁ jāṇa - 257
bīyayam asaṇaṁ pippalam āsatthaṁ tiṁḍuyaṁ ca ṭiṁbaruyaṁ
rāyaṁchuyaṁ ca vēḍisamalaṁbusaṁ bōḍaghēraṁ ca - 258
khaliṇaṁ kaviyaṁ maïlaṁ malīmasaṁ sīharā jalatusārā
thāṇū khaṇṇuyam alayā kuralā daṁtacchaō uṭṭhō - 259
sīlaṁ payaī tattaṁ paramatthaṁ gōuraṁ paōlī ya
rayaṇī hatthō bhīō hitthō sāhīṇam appavasaṁ - 260
dīṇō varaō viḍḍhiram āḍōvō raggayaṁ ca navaraṁgaṁ
laṇhaṁ masiṇaṁ ṭhāṇaṁ ōvāsō gōyarō visaō - 261
ārōviyaṁ vilaïyaṁ dhōyaṁ vicchōliyaṁ dasā vatthā
saṁkū kīlō ruṁṭiyam aliviruyaṁ sīriō bhinnō - 262
asamaṁjasam anibaddhaṁ paḍisiddhō vāriō carō paṇihī
nihasō kasō samaṁtā savvattō cāraō kārā - 263
vihulaṁ visaṁṭhulaṁ jāṇa sāmariṁ siṁbaliṁ thaliṁ bhūmiṁ
gharavāḍayaṁ parōhaḍam āyaïmajjaṁtakālaṁ ca - 264
vāliyayaṁ pariyattiyam ūḍhiyayaṁ pāuyaṁ miyaṁ tucchaṁ
huṁḍī ghaḍā paüṭṭhō kalāiyā gaṁḍaō khaggō - 265
saṁḍaṁ vaṇaṁ muyaṁgō muraō ya vivajjaō vivajjāsō 
pamahā gaṇā kalāvō tiuḍō vatthaṁ dugullaṁ ca - 266
mahuraṁ sāuṁ vārī karidharaṇaṭṭhāṇam aggalā phalihō
visayaṁ phuḍaṁ taraṁtaṁ parippavaṁtaṁ hiyaṁ nīyaṁ - 267
lakkhāruṇiyaṁ pallaviyam āviyaṁ pōiyaṁ ghaḍhaṁ thūhaṁ
rūḍhaṁ paüṇaṁ jāmō paharō bahulō kasaṇapakkhō - 268
paḍibhēō paccāraṇam āsaṁdī pīḍhiyā raṇī saddō
sayaḍō gaṁtī taṁsaṁ tiriccham asidhēṇuyā churiyā - 269
chōhō vikkhēvō hiyayam āsaō kaṁdarō ya kappāḍō
kūṇiyam addhanimīliyam acchāyaṁtaṁ nisāyaṁtaṁ - 270
saṁmaddō saṁghaṭṭō rāsō hallīsaō khamaṁ uciyaṁ
gujjhaṁ rahassamāsā maṇōrahō kōsayaṁ casayaṁ - 271
raṁgō picchābhūmī darī guhā cūḍaō valayabāhū
khaṁjō khōḍō ya naḍō kusīlavō nāliyā ghaḍiyā - 272
pāsāō hammiyamaṇuyaghaṁṭiyā kiṁkiṇī kaṇī phuraṇaṁ
pōō vahaṇaṁ sabarā ya kirāyā mālaī jāī - 273
jetti payapūraṇē vimhayaṁmi hī vilaviyaṁmi avi hāhā
aṁtō majjhē puraō ya aggaō maggaō pacchā - 274
khēyāisu avvō haṁdi utti āmaṁtaṇaṁmi dēsaddō
ira tacchīlē illō ittō ālō ya maüyatthē - 275
vikkamakālassa gaē aüṇattīsuttarē sahassaṁmi
mālavanariṁdadhāḍīe lūḍiē mannakhēḍaṁmi - 276
dhārānayarīe pariṭṭhiēṇa maggē ṭhiyāe aṇavajjē
kajjē kaṇiṭṭhabahiṇīe suṁdarīnāmadhijjāē - 277
kaïṇō aṁdha jaṇa kivā kusala tti payāṇam aṁtimā vannā
nāmaṁmi jassa kamasō tēṇēsā viraïyā dēsī - 278
kavvēsu jē rasaḍḍhā saddā bahusō kaīhi bajjhaṁti
tē ittha maē raïyā ramaṁtu hiyaē sahiyayāṇaṁ - 279

pāiyalacchī nāmamālā samattā 